# ⁉️Što je Linux

## Operacijski sustav
!!!abstract "Definicija 1.1. (Operacijski sustav)"
    Skup osnovnih programskih sastavnica koje služe kao potpora raznovrsnim primjenskim programima te omogućuju provedbu radnih operacija na računalu.
Jednostavno rečeno, operacijski sustav (OS) je alat preko kojeg programi na računalu (eng. _software_) komuniciraju s fizičkim komponentama tog računala (eng, _hardware_).  
!!!abstract "Definicija 1.2. (Jezgra operacijskog sustava, kernel)"
    Jezgra (eng. _kernel_) je dio operacijskog sustava koji upravlja sklopovljem na najnižem nivou.
Operacijski sustav upravo preko svoje jezgre komunicira sa sklopovljem, a korisniku su za komunikaciju s jezgrom potrebni viši slojevi operacijskoj sustava.  
  

**Linux je jezgra operacijskog sustava** koju je za slobodnu uporabu 1991. objavio finski informatičar [Linus Torvalds](https://torvalds-family.blogspot.com/).  
Kroz godine su entuzijastični programeri dijem svijeta osmislili mnogobrojne nadogradnje na Linux jezgru. Te nadogradnje zovemo _distribucijama_ (eng. _distribution_), a često se za njih skraćeno kaže **distro**. Više o njima u poglavlju [Kako krenuti koristiti Linux]().
