# ❌ Zašto NE koristiti Linux

Kontradiktorno doslovno prvoj rečenici napisanoj u ovom vodiču, potrebno je istaknuti da Linux nije za svakoga.  
Postoje neke aplikacije i softverski paketi koji nemaju podršku za Linux, a njihove FOSS alternative nisu na zadovoljavajućoj razini.  
Slijedi popis nekih takvih programa i kratak opis njihovih problema.
## 🤖 SolidWorks
Vjerojatno najpopularniji 3D CAD program koji se koristi u mnogim industrijama.  
Nažalost SolidWorks nema službenu podršku za Linux, a smatram da metode koje inače rješavaju taj problem stvaraju preveliku glavobolju i ne rade ni približno glatko kao na Windowsu. 😿  
Ovo je jedan od rijetkih u mojim očima sasim opravdanih razloga za ostanak na Windowsu. 
## ✏️ AutoCAD
Sličan alat SolidWorksu koji također nema podršku za Linux ni dostojnu FOSS alternativu.

## 🎮 Valorant, Apex Legends, (neki) Call of Duty, Destiny 2, R6
(i još neke igre)  
Zbog filozofije sigurnosti i privatnosti nad Linux jezgrom nisu dozvoljeni "kernel-level-anticheats" koji su potrebni za pokretanje ovih igrica.  
To nije jedini, ali je glavni razlog zašto neke igrice ne rade na Linuxu. Za detalje o nekog igri koja vas zanima, škicnite [protondb](https://www.protondb.com/).

## 🎬 Adobe aplikacije
Adobe aplikacije ne rade na Linuxu, ali za sve njih postoje kvalitetne open-source alternative.    
Valja napomenuti kako je Adobe jedna od najpohlepnijih i najneugodnijih kompanija koja se grozno odnosi prema svojim korisnicima zbog čega potičem sve na bojkot njihovih proizvoda bez obzira na to koji OS koriste.
